<h1>Titolo: Carbonara</h1>

<hr>
<hr>

<h3>Descrizione</h3>
<p>
    La pasta alla carbonara è un piatto caratteristico Italiano e più in particolare del Lazio, preparato con ingredienti popolari e dal gusto intenso. Oggi gli ingredienti più indicati sono uova, guanciale, formaggio Pecorino e pepe ma le prime ricette, a metà Novecento, contemplavano pancetta, formaggio Parmigiano e persino Gruviera e aglio, fino all'aggiunta di panna. I tipi di pasta tradizionalmente più usati sono gli spaghetti e i rigatoni.

<h3>Lista ingredienti:</h3>
<ul>
    <li>Spaghetti</li>
    <li>Guanciale</li>
    <li>Tuorli</li>
    <li>Pepe nero</li>
    <li>Pecorino romano</li>
</ul>
<h3>Preparazione ricetta:</h3>
<ol>
    <li>Per preparare gli spaghetti alla carbonara cominciate mettendo sul fuoco una pentola con l’acqua salata per cuocere la pasta. Nel frattempo eliminate la cotenna dal guanciale e tagliatelo prima a fette e poi a striscioline spesse circa 1cm. La cotenna avanzata potrà essere riutilizzata per insaporire altre preparazioni.</li>
    <li>Versate i pezzetti di guanciale in una padella antiaderente e rosolate per circa 10 minuti a fiamma medio alta, fate attenzione a non bruciarlo altrimenti rilascerà un aroma troppo forte. Nel frattempo tuffate gli spaghetti nell’acqua bollente e cuoceteli al dente. Intanto versate i tuorli in una ciotola.</li>
    <li>Aggiungete il Pecorino e insaporite con il pepe nero. Amalgamate il tutto con una frusta a mano, sino ad ottenere una crema liscia.</li>
    <li>Intanto il guanciale sarà giunto a cottura; spegnete il fuoco e utilizzando un mestolo prelevatelo dalla padella, lasciando il fondo di cottura all'interno della padella stessa. Trasferite il guanciale in una ciotolina e tenetelo da parte. Versate una mestolata d’acqua della pasta in padella, insieme al grasso del guanciale.</li>
    <li>Scolate la pasta al dente direttamente nel tegame con il fondo di cottura. Saltatela brevemente per insaporirla. Togliete dal fuoco e versate il composto di uova e Pecorino nel tegame. Mescolate velocemente per amalgamare.</li>
    <li>Per renderla ben cremosa, al bisogno, potete aggiungere poca acqua di cottura della pasta. Aggiungete il guanciale, mescolate un'ultima volta e servite subito gli spaghetti alla carbonara aggiungendo ancora del pecorino in superficie e un pizzico di pepe nero.</li>
</ol>
</p>